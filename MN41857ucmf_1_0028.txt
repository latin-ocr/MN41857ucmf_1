6 K. moon-nonumo. H. F. Kl.

-—-.--———

dissiparentur, quod et antea saepe, et liquido nuper in sacris Tridentini
concilii decretis apparuit, ejusdem memoriam, cujus meritis orbis terrarum
a pestiferis quotidie erroribus liberatur, majore etiam quam antea grati et

pii animi affectu colendam statuimusi
Sed multo uberius Papa Leo Xlll in encyclica data Romae die 4
Augusti anni 1879 verbis eloquentibus auctoritatem eminentem Angelici

Doctoris evexit.

Sic loquitur magnus ille nostrae aetatis Pontifex:

α- - - Jamvero inter Scholasticos Doctores, omnium princeps
et magister, longe eminet Thomas Aquinas, qui, uti Caietanus ani-
madvertit, veteres doctores sacros quia summe veneratus est, ideo intel·
lectum omnium quodammodo sortitus est. -Illorum doctrinas velut dispersa
cujusdam corporis membra, in unum Thomas collegit et coagmentavit,
miro ordine digessit, et magnis incrementis ita adauxit, ut catholicae
Ecclesiae singulare praesidium et decus jure meritoque habeatur.

llle quidem ingenio docilis et acer, memoria facilis et tenax, vitae
integerrimus, veritatis unice amator, divina humanaque scientia praedives,
Soli comparatus, orbem terrarum calore virtutum fovit, et doctrinae
splendore complevit. ---------------

Has ob caussas, doctissimi homines, superioribus praesertim aetatibus
theologiae et philosophiae laude praestantissimi, conquisitis incredibili studio
Thomae voluminibus immortalibus, angelicae sapientiae ejus sese non tam
excolendos, quam penitus innutriendos tradiderunt.

Omnes prope conditores et legiferos Ordinum religiosorum jussisse
constat sodales suos, doctrinis S. Thomae studere et religiosius haerere,
cauto, ne cui eorum impune liceata vestigiis tanti viri vel
minimum discedere. Ut Dominicianam familiam praetereamus, quae
summo hoc magistro jure quodam suo gloriatur, ea lege teneri Benedic-
tinos, Carmelitas, Augustinianos, Societatem Jesu, aliosque sacros
ordines complures, statuta singulorum testantur.

Atque hoc loco magna cum voluptate provolat animus ad celeber-
rimas illas, quae olim in Europa floruerunt Academias et Scholas, Pari·
siensemnempe, Salmantinam‚ Complutensem‚ Duacenam‚Tolo-
sanam, Lovaniensem, Patavinam, Bononiensem, Neapolitanam,
Conimbricensem aliasque permultas. Quarum Academiarum nomen
aetate quodammodo crevisse, rogatasque sententias, quum graviora age·
rentur negotia, plurimum in omnes partes valuisse, nemo ignorat. Jamvero
compertum est, in magnis illis humanae sapientiae domiciliis, tamquam
in suo regno Thornam consedisse principem; atque omnium vel

 

