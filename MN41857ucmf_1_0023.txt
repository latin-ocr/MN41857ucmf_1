Prooemium. ’

Qui sententias scriptoris alicujus verbis ipsius scriptoris reddit, saepe
objurgatur, quod, probandi causa quod velit, verba ex contextu revellerit.

Hoc periculum si evitare ita conatur, ut, ipsis scriptoris verbis non
utens, tantum sententias ejus perpetua disputatione reddat, reclamatur:
Desunt argumenta ex ipsis scriptoris verbis sumpta. Ita:

«incidit in Scyllam, qui vult vitare Charybdin».

ln hacdisputatione inter utramque viam mediam quandam inuenire
conatus sum. Primum enim ipsa scriptoris verba apposui, eum ordinem
et contextum, quo ab eo tractata est materia, retinens, deinde singula

ponderavi. lta legentes judicare poterunt, rectene materiam exploraverim

eaque in nostrum finem usus sim, annon.

Quod ut assequamur, necesse est, doctrinam scriptoris accurate et
copiose reddi et quidem ea, qua ipse scripsit, lingua, ln argumentatione
subtiliore nullus est locus translationi.

lgitur nisi a peritis linguae Latinae disputatio nostra legi utique non
poterat, Jam hac de causa lacile adductus sum, ut disputationem eadem
lingua ederem, qua scripta est pars ejus potior, et quam necesse est sciant
theologi si modo disciplinam theologicam perdiscere velint, vel certe nolint
plane ignorare. Huc accessit, quod etiarn extra Germanicas terras opus-
culum meum nonneminem legere cupiebam.

His de causis Latine disputatio scripta est.

Verum quoniam omnino nullum Latine scribendi usum habeo, opus-
culum meum hoc vestitu indutum edere non ausus essem, nisi aliqua
mihi esset spes, iore· ut legentes simplicitati et vitiis sermonis indulgenter
ignoscerent.

rra-smusartaer. ΗΜ. iera roa. 1

 

