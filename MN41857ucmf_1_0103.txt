1898. No. 2. 'nu nunna canisii ur on trenno nnurrmo. 81

nostra in se et per se quicquam habent pretii sed indifferentia sunt. Si

vere dicendum est, non nos agentes sumus, sed solus Deus per nos. Ut
verbis Tridentini utar: «Opera ita sunt tota Dei, ut non sint etiam
nostra», Deo solo nos infallibiliter movente velut machinas inanimes. De
infallibili quodam effectu gratiae Dei etiam S. Thomas, ut nobis notum,
locutus erat. Sed ita rem explicat ut homo nullatenus cogatur vel sicut
machina inanimis movetur. Hic autem nulla reperitur libertas praeter
divinam, nulla actio praeter divinam. Determinismus immediate in pan·
theismum transit, ubi dilabitur omne finitum in infinito sicut gutta in mari,
et ubi diversitas boni et mali nulla jam est. Ubi enim Deus non differt
a mundo, non diflert bonum a malo.

Hic omnis moralitas tollitur. Et hinc severitas illa, qua Ecclesia
errores deterministicos Jansenii, Quesnelli, Lutheri aliorumque prostravit.
Moralitatem etot et tantis erroribus ei imminentibus servare — hoc erat
munus Ecclesiae, et hic erat unicus finis, dum illas et similes propositiones
damnabat.

In eundem finem tendit positive doctrina Ecclesiae de sanctificatione
et speciatim de merito. Salva esse moralitas nequit, nisi salva libertate
humana. At salva esse libertas bumana nequit nisi boc principio, omnibus
actionibus s. operibus libertatis aliquid ex nobisipsis inesse, neque
omnia esse «tota Dei». At hoc aliquid tamquam moraliter indifferens
considerare ias non est. Alioquin rursus demergeremur in mare deter-
ministicum. Oportet opus nostrum sit coram Deo acceptum et habeat
quid pretii, id est: Oportet opus nostrum sit meritorium, Et baec
propositio nihil aliud valet quam propositio Sacrae Scripturae, omne bonum
opus mercedem babere apud Deum.

,Has ob causas intelligi potest, doctrinam de merito non esse donum
aliquod «superadditum» doctrinae de sanctificatione, quod liceat, salua et
integra doctrina de sanctificatione, excludamus vel potius quod excludere
debeamus Impossibile est. ⁴*Sanctificati0 enim ratione meriti carere non
potest. Ubi sanctificatio ibi meritum. Admodum injuste ergo infamata
est doctrina de merito a protestantibus.

Recte concepta doctrina de merito necessaria est tutela moralitatis,
sine qua locus daretur uitae omni moralitate spoliatae. Vanae enim aut
vim nullam habentes essent leges morales, si verum esset, opera nostra
aut in potestate nostra sita non esse, aut per se omni ratione morali carere,
aut saltem coram Deo nil pretii habere, id est: rationem meriti prorsus
nullam habere. Experientia quidem discimus, inveniri quosdam, qui,
talibus opinionibus obstricti, nihilominus honeste vivant. Experientia autem
etiam testatur, homines interdum meliores esse doctrina sua.

vin-semu. sermea. E-it. m„ 1898. iro. a. 6

 

